Euam. XLII, 15 —— XLIII, 10. 783

PARS POSTERIOR

LAUS DEI CREATORIS ET SANCTORUM VIRORUM
VE'rlsslzls TESTAMENTI l‘RAiCONlUM

ξ Ι. — Laus Creatori&

¹⁵ Memor ero igitur operum Domini,
et quae vidi annuntiabo.
In sermonibus Domini opera ejus.
¹⁶ Sol illuminans per omnia respexit,
et gloria Domini plenum est opus ejus.
Π Nonne Dominus fecit sanctos enarrare omnia mirabilia sua,
quae confirmavit Dominus omnipotens stabiliri in gloria sua?
¹8 Abyssum et cor hominum investigavit,
et in astutia eorum excogitavit.
¹9 Cognovit enim Dominus omnem scientiam,
et inspexit in signum aevi,
annuntians quae praeterierunt et quae superventura sunt,
revelans vestigia occultorum.
“20 Non praeterit illum omnis cogitatus,
et non abscondit se ab eo ullus sermo.
*2¹ Magnalia sapientiae suae decoravit,
qui est ante saeculum et usque in saeculum3
neque adjectum est, ‘2⁶2 neque minuitur,
et non eget alicujus consilio.
“2³³ Quam desiderabilia omnia opera ejus!
et tanquam scintilla quae est considerare.
24 Omnia haec vivunt, et manent in saeculum⁷
et in omni necessitate omnia obaudiunt ei.
'²5 Omnia duplicia, unum contra unum,
et non fecit quidquam deesse.
'26 Uni‘uscujusque confirmavit bona.
Et quis satiabitur videns gloriam ejus?
CAP. XLIII. — 1 Altitudinis firmamentum pulchritudo ejus est,
species caeli in visione gloriae.
2 Sol in aspectu annuntians in exitu,
vas admirabile opus Excelsi.
3 In meridiano exurit terram,
et in conspectu ardoris ejus quis poterit sustinere?
Fornaceni custodiens in operibus ardoris;
4 tripliciter sol exurens montes,
radios igneos exsufflans,
et refulgens radiis suis obcaecat oculos.
⁵ Magnus Dominus qui fecit illum,
et in sermonibus ejus festinavit iter.
⁰ Et luna in omnibus in tempore suo,
ostensio temporis, et signum aevi.
7 A luna signum diei festi3
luminare quod minuitur in consummatione.
8 Mensis secundum nomen ejus est,
crescens mirabiliter in consummatione.
9 Vas castrorum in excelsis,
in firmamento caeli resplendens gloriose.
¹⁰ Species caeli gloria stellarum ε

Magnana
sapientiae
creatoris
universim
spectatae.

Magnana
eadem spe-
ciatim
conspicua:
1⁰ in caelo
sidereo 3

