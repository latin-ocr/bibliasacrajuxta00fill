 

Oratio illanassoe, necnon libri duo, qui sub libri tertii et quarti Esdroe nomine circumferuntur,
hoc in loco, east-ra scilicet seriem canonicorum librorum, quos saucia Tridentina synodus suscepit,
et pro canonicis suscipiendos dewemt, sepositi sunt, ‘ne prorsus interirent, quippe qui α nonnullis

sanctis Patribus interdum citantur, et in aliquibus Bibliis latinis tam manuscripsts quam *ii-sn·
pressis reperiuntur.

ORATIO MANASSAE

REGIS JUDA

CUM CAPTUS TENERETUR Ibo} BABYLONE

· OMINE omnipotens, Deus patrum nostrorum, Abraham, et Isaac, et Jacob, ei:
semlnis eorum justi, qui fecisti caelum et terram eum omni ornatu eorum; qui
ligasti mare verbo praecepti tui; qui conclusisti abyssum, et signasti eam terribili
et laudabili nomine tuo; quem omnia pavent, et tremunt a vultu virtutis tuse,
quia importabilis est magnificentia gloriae tuae, et insustentabilis ira comminationis
tuae super peccatores ε immensa vero et investigabilis misericordia promissionis
tuae3 quoniam tu es Dominus, altissimus, benignus, longanimis, et multum misericors, et poeni-
tens super malitias hominum.

Tu, Domine, secundum multitudinem bonitatis tuae, promisisti poenitentiam et remissionem iis
qui peecaverunt tibi, et multitudine miserationum tuarum decrevisti poenitentiam peccatoribus,
in salutem. Tu igitur, Domine Deus justorum, non posuisti poenitentiam justis, Abraham, et Isaac,
et Jacob, iis qui tibi non peccaverunt; sed posuisti poenitentiam propter me peccatorem, quoniam
peccavi super numerum arenae maris ε multiplicatae sunt iniquitates meae, Domine, multiplicatae
sunt iniquitates meae, et non sum <lignus intueri et aspicere altitudinem caeli, prae multitudine
iniquitatum mearum. incurvatus sum multo vinculo ferreo, ut non possim attollere caput meum,
et non est respiratio mihi; quia excitavi iracundiam tuam, et malum coram te feci; non feci
voluntatem tuam, et mandata tua non custodivi; statui abominationes, et multiplicavi offen-
siones.

Et nunc flecto genu cordis mei, precans a te bonitatem. Peccavi, Domine, peccavi, et iniquitates
meas agnosco. Quare peto rogans te, remitte mihi, Domine, remitte mihi, et ne simul perdas me
cum iniquitatibus meis, neque in aeternum iratus reserves mala mihi, neque damnes me in infima
terrae loca, quia tu es Deus, Deus, inquam, poenitentium, et in me ostendes omnem bonitatem
tuam, quia indignum salvabis me secundum magnam misericordiam tuam, et laudabo te semper
omnibus diebus vitae meae; quoniam te laudat omnis virtus caelorum, et tibi est gloria in saecula
saeculorum. Amen.

 

Q

