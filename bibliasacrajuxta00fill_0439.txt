II PAR. XVIII, 4-31. 423

⁴ Dixitque Josaphat ad regem Israel: Consule, obsecro, impraesentiarum
sermonem Domini. ⁵ Congrcgavit igitur rex Israel prophetarum quadrin-
gentos viros, et dixit ad eos: In Ramoth Galaad ad bellandum ire debe-
mus, an quiescere? At illi : Ascende, inquiunt, et tradet Deus in manu
regis. θ’ Dixitque Josaphat: Numquid non est hic prophetes Domini, ut
ab illo etiam requiramus? ⁷ Et ait rcx Israel ad Josaphat: Est vir unus
a quo possumus quaerere Domini voluntatem, sed ego odi eum, quia non
prophetat mihi bonum, sed malum omni tempore, est autem Michaeas‚
filius semla. Dixitque Josaphat: Nc loquaris, rex, hoc modo. ⁸ vocavit
ergo rex Israel unum de eunuchis, et dixit ei: Voca cito Michaeam, filium
Jemla. ⁹Porro rex Israel, et Josaphat, rex J uda, uterque sedebant in
solio suo, vestiti cultu regio, sedebant autem in area juxta portam Sa-
mariae; omnesque prophetae vaticinabantur coram eis. 10 Sedecias vero,
filius Chanaana, fecit sibi cornua ferrea, et ait: Haee dicit Dominus:
His ventilabis Syriam, donec conteras eam. 1¹ Omnesque prophetae
similiter prophetabant, atque dicebant :Ascende in Ramoth Galaad, et
prosperaberis3 et tradet eos Dominus in manu regis.

¹⁹² Nuntius autem qui ierat ad vocandum Michaeam , ait illi : En verba
omnium prophetarum, uno ore, bona regi annuntiant, quaeso ergo te ut
et sermo tuus ab eis non dissentiat, loquarisque prospera. 13 Cui re-
spondit Michaeas: Vivit Dominus! quia quodcumque dixerit mihi Deus
meus, hoc loquar. 11 Venit ergo ad regem. Cui rex ait: Michaea, ire debe-
mus in Ramoth Galaad ad bellandum, an quiescere? Cui ille respon-
dit: Ascendite, cuncta enim prospera evenient, et tradentur hostes in
manus vestras. 15 Dixitque rex : Iterum atque iterum te adjuro ut mihi
non loquaris nisi quod verum est, in nomine Domini. ¹⁶ At ille ait : Vidi
universum Israel dispersum in montibus sicut oves absque pastore3 et
dixit Dominus: Non habent isti dominos3 revertatur unusquisque in
domum suam in pace. ¹⁷ Et ait rex Israel ad Josaphat: Nonne dixi tibi
quod non prophetaret iste mihi quidquam boni, sed ea quae mala sunt ἶ)
¹⁸ At ille : Idcirco, ait, audite verbum Domini: Vidi Dominum sedentem
in solio suo, et omnem exercitum caeli assistentem ei a dextris et a sini-
stris. 19 Et dixit. Dominus : Quis decipiet Achab, regem Israel, ut ascen-
dat et corruat in Ramoth Galaad ⁴? Cumque diceret unus hoc modo, et
alter alio, '20 processit. spiritus, et stetit coram Domino, et ait: Ego deci-
piam eum. Cui Dominus: In quo, inquit, decipies? 2¹ At ille respondit :
Egrediar, et ero spiritus mendax in ore omnium prophetarum ejus. Dixit—
que Dominus: DecipieS, et praevalebis3 egredere, et fac ita. Ὦ N unc igitur,
ecce Dominus dedit spiritum mendacii in ore omnium prophetarum tuo-
rum; et Dominus locutus est de te mala. ‘23 Accessit autem Sedecias,

filius Ghanaana, et percussit Michaeas maxillam, et ait : Per quam viam .

transivit spiritus Domini a me, ut loqueretur tibi? 24 Dixitque Michaeas:
Tu ipse videbis in die illo, quando ingressus fueris cubiculum de cubiculo
ut abscondaris. 25 Praecepit autem rex Israel, dicens ε Tollite Michaeam,
et ducite eum ad Amon, principem civitatis, et ad J cas, filium Amelech3
2⁶ et dicetis: Haec dicit rex: Mittite hunc in carcerem, et date ei panis
modicum et aquae pauxillum, donec revertar in pace. 2⁷ Dixitque Michaeas:
Si reversus fueris in pace, non est locutus Dominus in me. Et ait: Audite,
omnes populi. ’ ,

²⁸ Igitur ascenderunt rex Israel, et Josaphat, rex Juda, in Ramoth
Gaia-ad. ²? Dixitque rex Israel ad Josaphat: Mutabo habitum, et sic ad
pugnam vadam3 tu autem induere vestibus tuis. Mutatoque rex Israel
habitu, venit ad bellum. 3⁰ Rex autem Syriae praeceperat ducibus equi-
tatus sui, dicens: Ne pugnetis contra minimum aut contra maximum,
nisi contra solum regem Israel. 3¹ Itaque cum vidissent principes equi-
tatus Josaphat, dixerunt: {ex Israel est iste. Et circumdederunt eum
dimicantes, at ille clamavit ad Dominum, et auxiliatus est ei, atque

Pseudo-
ιιι-0111101113
promittunt
victoriam.

Prophetia
Michaeae.

Syrorum
victoria,
mors Achab.

