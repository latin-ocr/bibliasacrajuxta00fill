Ps. XCII, 5 —- XCIII, 23. 617

⁵ Testimonia tua credibilia factu sunt nimis.
Domum tuam decet sanctitudo,
Domine, in longitudinem dierum.

PsAmws XCIII
Deprecatio contra impios hostes Israelis.

Psalmus ipsi David, quarta sabbati.

¹ Deus ultionum Dominus 3
Deus 'ultionum libere egit.
² Exaltare, qui judicas terram,
redde retributionem superbis.
3 Usquequo peccatores, Domine,
usquequo peccatores gloriabuntur?
4 Effabuntur et loquentur iniquitatem,
loquentur omnes qui operantur injustitiam?
‘0 Populum tuum, Domine, humiliaverunt;
et hereditatem tuam vexaverunt.
⁶ Viduam et advenam interfecerunt3
et pupillos occiderunt.
7 Et dixerunt : Non videbit Dominus,
nec intelliget Deus Jacob.
⁸ Intelligite, insipientes in populo;
et stulti, aliquando sapite.
9 Qui plantavit aurem non audiet?
aut qui finxit oculum non considerat?
¹0 Qui corripit gentes non arguet,
qui docet hominem seientiam?
¹¹ Dominus scit cogitationes hominum,
quoniam vanae sunt.
¹² Beatus homo quem tu erudieris, Domine,
et de lege tua docueris eum,
¹3 ut mitiges ei a diebus malis,
donec fodiatur peccatori fovea.
¹4 Quia non repellet Dominus plebem suam,
et hereditatem suam non derelinquet.
¹⁵ Quoadusque justitia convertatur in judicium,
et qui juxta illam omnes qui recto sunt corde.
¹⁶ Quis consurget mihi adversus malignantes?
aut quis stabit mecum adversus operantes iniquitatem?
¹⁷ Nisi quia Dominus adjuvit me,
paulo minus habitasset in inferno anima mea.
¹⁸ Si dicebam : Motus est pes meus,
misericordia tua, Domine, adjuvabat 1116.
19 Secundum multitudinem dolorum meorum in corde meo,
consolationes tuae laetificaverunt animam meam.
‘²⁰ Numquid adhaeret tibi sedes iniquitatis,
qui fingis laborem in praecepto?
‘²¹ Captabunt in animam justi,
’ et sanguinem innocentem condemnabunt.
‘²2 Et factus est mihi Dominus in refugium,
et Deus meus in adjutorium spei meae.
“²3 Et reddet illis iniquitat-em ipsorum,
et in malitia eorum disperdet eos;
disperdet illos Dominus Deus noster.

Conclusio
moralis.

Titulus.

Oratio intro-
ductoria.

Describitur
inimicorum
malitia.

Deus
illos videt
et puniet,

justos
autem conso-
labitur=

sicut ipse
expertus est
orator.

Recapitu-
latur.

